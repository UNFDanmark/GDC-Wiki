# Social Ansvarlig

## Rollebeskrivelse
Som social-ansvarlig sørger du for, at campens sociale miljø er helt i top. Du har ansvar for at udfylde alle de sociale moduler på programmet med sjove aktiviteter og konkurrencer. Du har også ansvar for awardceremonien og festen.

Som social hjælper assisterer du den socialt ansvarlige med opgaver og planlægning af ovenstående.

## Opgaver
- Vækning: Sørg for morgenvækning med stille musik i mindst 10 - 15 minutter, og så lidt højere musik senere. Eventuelt sæt tegnefilm på mellem stille og høj musik, hvis der er skærm i sovesalen.
- Navnelege: Arranger mingling games som speeddating eller lege, hvor man "slår" andre med en avis, når deres navn bliver råbt op. Sørg for aktiviteter, hvor deltagerne lærer hinandens navne at kende.
- Teambuilding: Lav poster, hvor deltagerne skal samarbejde for at klare udfordringer. Hav præmier klar til vinderne ved aftensmaden dagen efter.
- Natcafé: Sørg for afkobling og hygge. Andre arrangører må gerne finde på aktiviteter.
- Aftenløb: Arranger konkurrenceposter mellem grupperne, hvor de skal samarbejde for at konkurrere mod andre. Hav præmier klar til vinderne dagen efter.
- Action-Packed-Fun: Koordinér stille hyggeaktiviteter som "Werewolf" eller lignende.
- Award Show:
    - Organiser præmier, dommere, slideshow og stemmeboks.
    - Gør awardshowet ekstra spektakulært med musik eller andet.
    - Hav en fælles vision med dommerne for et flydende show.
    - Køb og pynt præmier gerne under precampen.
    - Hold slideshowet opdateret i forhold til "People's Choice Award".
    - Informer arrangører om planen, så alle ved, hvad de skal gøre.
    - Sørg for, at dommerne og "People's Choice" ikke er det samme hold.
- Fest:
  - Bestem et tema i god tid.
  - Hav styr på lokation, rumopdeling, musik, lys og pynt.
  - Overvej bordkort og siddepladser.
  - Planlæg aktiviteter som beer pong eller udfordringer.
  - Aftal alkoholpolitik og eventuelle afkrydsningslister.
  - Organiser baren og barvagter.
  - Tjek UNF Danmarks alkoholpolitikker og udregn blandingsforhold til drinks.
  - Lav indkøbsliste for drikkevarer, pynt og natmad.
  - Hav en oprydningsplan klar efter festen.

## Generelt
- Udlever sedler til hjælpere med instruktioner.
- Overhold brandregler i forbindelse med lege og aktiviteter.
- Lav guides i dokumenterne for pointgivning og aktiviteter.
- Test nye lege med arrangørerne.
- Koordinér festen med hensyn til sensitive deltagere.